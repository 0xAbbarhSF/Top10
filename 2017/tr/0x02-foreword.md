## Önsöz

Güvenli olmayan yazılımlar finans, sağlık, savunma, enerji ve diğer kritik alt yapılarımıza zarar vermektedir. Yazılımlarımız daha fazla karmaşık ve bağlantılı oldukça, uygulama güvenliğini sağlamak katlanarak zorlaşmaktadır. Modern yazılım geliştirme süreçlerinin yüksek hızı, en yaygın risklerin tespiti ile hızlı ve doğru bir şekilde kaldırılmasını kaçınılmaz kılmaktadır. Artık, bu OWASP Top 10 çalışmasında sunulanlar gibi basit güvenlik problemlerinin tolere edilmesi imkansızdır.

OWASP Top 10 -2017 hazırlanırken, benzer diğer OWASP çalışmalarına kıyasla büyük oranda geri bildirim alınmıştır. Bu durum, topluluğun OWASP Top 10 için tutkusunu ve bu yüzden de Top 10’un kullanım örneklerinin çoğunu kapsayacak şekilde doğru yapılmasının OWASP için ne kadar önemli olduğunu göstermektedir.

OWASP Top 10 çalışmasının asıl amacı temelde geliştiriciler ve yöneticiler arasında farkındalık oluşturmak olsa da, gerçekte uygulama güvenlik standardı haline gelmiştir.

Bu sürümde, uygulama güvenliği programlarında OWASP Top 10’un benimsenmesine yardımcı olmak için sorunlar ve çözüm önerileri kısa ve test edilebilir bir şekilde yazılmıştır. Gerçek bir standart gerekiyorsa, büyük kuruluşlara  [OWASP Application Security Verification Standard (ASVS)](https://www.owasp.org/index.php/ASVS) standardını kullanmalarını öneriyoruz, ancak çoğu için OWASP Top 10 uygulama güvenliği yolculuğunda önemli bir başlangıç olacaktır.

"Geliştiriciler için Bir Sonraki Adım", "Güvenlik Testçileri için Bir Sonraki Adım", CIO ve CISO’lar için uygun olan "Organizasyonlar için Bir Sonraki Adım" ve uygulama yöneticileri veya uygulama yaşam döngüsünden sorumlu olan herhangi birisi için uygun olan "Uygulama Yöneticileri için Bir Sonraki Adım" kısımları dahil OWASP Top 10’in farklı kullanıcıları için bir takım tavsiye edilen sonraki adım bölümleri yazılmıştır.

Uzun vadede, tüm yazılım geliştirme takımlarına ve organizasyonlara kendi kültür ve teknolojileri ile uyumlu bir uygulama güvenliği programı oluşturmalarını tavsiye ediyoruz. Bu programlar çok fazla ve birbirlerinden çok farklı olabilmektedir. Software Assurance Maturity Model’ini kullanarak, organizasyonunuzun güçlü yanlarını uygulama güvenliği programınızı değerlendirmek ve geliştirmek için kullanınız.

OWASP Top 10 çalışmasının uygulama güvenliği çabalarınız için kullanışlı olmasını umuyoruz. Sorularınız, yorumlarınız ve düşünceleriniz için aşağıdaki Github projesi üzerinden OWASP ile iletişime geçebilirsiniz:

* [https://github.com/OWASP/Top10/issues](https://github.com/OWASP/Top10/issues)

OWASP Top 10 projesine ve çevirilerine aşağıdaki link üzerinden erişebilirsiniz:

* [https://www.owasp.org/index.php/top10](https://www.owasp.org/index.php/top10)

Son olarak, OWASP Top 10 projesinin kurucu liderleri Dave Wichers ve Jeff Williams’a tüm çabaları ve topluluğun yardımıyla bu projeyi bitirme konusunda bize olan inançları için teşekkür etmek istiyoruz. Teşekkürler! 

* Andrew van der Stock
* Brian Glas
* Neil Smithline
* Torsten Gigler

## Attribution
[Autodesk](https://www.autodesk.com)'e OWASP Top 10 -2017 projesine sponsor oldukları için teşekkürler.
Açıklıklara ait yaygınlık bilgisi veya diğer yardımları sağlayan organizasyonlar ve kişiler [Teşekkürler sayfasında](0xd1-data-contributors.md) listelenmiştir.
